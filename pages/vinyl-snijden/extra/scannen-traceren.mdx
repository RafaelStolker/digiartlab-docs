# Scannen en traceren

Met behulp van de flatbed scanner en de software 'Silhouette' kan je een met de hand getekend plaatje inscannen en gebruiken in de vinylsnijder.

## Tekenen

Teken met een dikke zwarte stift op een papier met een maximale grote van een A4'tje een tekening die je graag als sticker zou willen of ergens op wil strijken.

Een paar aandachtspunten:

- Teken goed sluitende vormen, anders ziet hij de tekening als een lijn en niet als een vlak.

- Teken lijnen en rondingen zo strak mogelijk (als je ook een strakke sticker wil)
- Het is handig om vlakken goed zwart in te kleuren. Na het scannen en tracen kan je 'gaatjes' nog wel aanpassen, maar het scheelt veel tijd als dat niet hoeft.

![](/assets/vinyl-snijden/extra/scannen-traceren/stap-1_01.png)
originele tekening met stift

![](/assets/vinyl-snijden/extra/scannen-traceren/stap-1_02.png)
resultaat van het traceren

## Scannen

De flatbed scanner zit aangesloten op de makerspace PC 'Jennifer', daar kun je je getekende plaatje gaan inscannen.

1. Kies '**Windows Faxen en Scannen**' op het bureaublad

   ![](/assets/vinyl-snijden/extra/scannen-traceren/stap-2_01.png)

2. Kijk onderaan of het op Scannen staat zo niet kies links onderaan **Scannen**

   ![](/assets/vinyl-snijden/extra/scannen-traceren/stap-2_02.png)

3. Kies links bovenin '**Nieuwe Scan**'

4. Kies een profiel uit het dropdown menu:

   **Documenten** -> hij scant automatisch in grijstinten, maar je kan ook kleur en zwart-wit kiezen

   **Foto** -> hij scant automatisch in kleur, maar je kan ook grijstinten en zwart-wit kiezen

   ![](/assets/vinyl-snijden/extra/scannen-traceren/stap-2_03.png)

5. Kies eerst '**Voorbeeld**' om een voorbeeldscan te maken

   ![](/assets/vinyl-snijden/extra/scannen-traceren/stap-2_04.png)

6. Door met de sliders **helderheid en contrast** aan te passen kan je het plaatje nog wat verbeteren. Om dit te zien klik dan weer op voorbeeld.
7. Als je tevreden bent met de voorbeeldscan kies je '**Scannen**', hij plaatst de afbeelding automatisch in 'documents/gescande documenten'

8. Kies '**Bestand -> Opslaan alsâ€¦**' Nu kun je het plaatje opslaan op een plek die je handig vindt, of je kan hem ook uit de folder 'gescande documenten' kopieren en plakken op de gewenste plek.

   ![](/assets/vinyl-snijden/extra/scannen-traceren/stap-2_05.png)

## Traceren

1. Open de '**Silhouette**' software vanuit de taakbalk
   ![](/assets/vinyl-snijden/extra/scannen-traceren/stap-3_01.png)

2. '**Bestand -> Openen**' en kies je opgeslagen afbeelding
   ![](/assets/vinyl-snijden/extra/scannen-traceren/stap-3_02.png)

3. Klik rechts op '**Open het traceer venster**' icoontje.
   ![](/assets/vinyl-snijden/extra/scannen-traceren/stap-3_03.png)
4. Klik '**Selecteer traceergebied**' en sleep een venster over het te traceren gebied. Alle vlakken die getraceerd gaan worden, worden nu geel.
5. Kies onderin het venster '**Traceer**'. Je plaatje krijgt nu rode snijlijnen. Het origineel kun je nu aanklikken en deleten.
6. Je kan je plaatje nog **opschonen**. Om alle lijnen los van elkaar te trekken moet je de lijntekening exploderen. Je kan dan alle losse elementen die er niet horen verwijderen.
   Kies rechts '**Open het aanpassingsvenster**'
   ![](/assets/vinyl-snijden/extra/scannen-traceren/stap-3_04.png)![](/assets/vinyl-snijden/extra/scannen-traceren/stap-3_05.png)
7. Selecteer de rode lijnen -> kies '**Breek**'

8. **Verwijder** nu alle ongewenste elementen op je werkblad door ze te selecteren en op 'backspace' te drukken. Je kan in- en uitzoomen met de vergrootglazen.
   ![](/assets/vinyl-snijden/extra/scannen-traceren/stap-3_06.png)

Als je de buitenlijnen nog niet vloeiend genoeg vindt kan je deze nog aanpassen door de vectorpunten te bewerken. Er volgt nu een stappenplan hoe je dat kan doen.

## Vectorpunten aanpassen

1. **Selecteer** de lijntekening
   ![](/assets/vinyl-snijden/extra/scannen-traceren/stap-4_01.png)

2. Klik links op '**Bewerk punten**'.
   ![](/assets/vinyl-snijden/extra/scannen-traceren/stap-4_02.png)
   Je hebt nu een paar opties:
   a. Klik bovenin op om de curve vloeiender te maken en te versimpelen
   ![](/assets/vinyl-snijden/extra/scannen-traceren/stap-4_03.png)
   b. Rechtsklik op een punt op je curve en kies bijvoorbeeld '**Verwijder punt**
   ![](/assets/vinyl-snijden/extra/scannen-traceren/stap-4_04.png)
   c. Je kan de punten (en hun 'handles') afzonderlijk ook **verslepen**.
   ![](/assets/vinyl-snijden/extra/scannen-traceren/stap-4_05.png)

3. Als je afbeelding uit meerdere curves bestaat kun je ze, als je tevreden bent na het aanpassen, ook weer samenvoegen. Dit doe je weer in het '**aanpassingsvenster**'.

4. Selecteer beide curves en kies '**Maak**'. Je lijntekening is nu weer 1 geheel, de lijnen kunnen nu niet meer bewegen ten opzichte van elkaar.

## Klaarmaken voor stickersnijder

1. Plaats je plaatje (dat bestaat uit enkel rode lijnen) **linksbovenin de hoek** van je werkblad. Je kan het plaatje ook nog groter en kleiner maken, door de **hoeken van het selectiekader te verslepen**. ![](/assets/vinyl-snijden/extra/scannen-traceren/stap-5_01.png)

2. Met **in- en uitzoomen** kun je zicht krijgen op je hele werkblad. Het donkergrijze veld is hetzelfde als de mat in de stickersnijder. Nu kun je inschatten hoe groot de sticker zal gaan worden. ![](/assets/vinyl-snijden/extra/scannen-traceren/stap-5_02.png)

3. Je moet nu het witte vlak nog aanpassen, zodat het plaatje er mooi op past. Klik op '**open het pagina-instellingsvenster**
   ![](/assets/vinyl-snijden/extra/scannen-traceren/stap-5_03.png)

4. Met de **sliders** kun je nu de **breedte en hoogte** van het witte vlak aanpassen zodat alles erop past. (Je kan ook getallen invoeren als je de maat van je stickervel exact weet.)

Je bent nu klaar om door te gaan naar het [stappenplan voor de stickersnijder](../stappenplan).
